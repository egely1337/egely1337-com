---
title: 'yazarkasa.'
date: '2024-10-10'
author: 'egely'
---

yıl 2001. sinirleri ekonomik kriz sayesinde gerilmiş bir vatandaşın, başbakanlıktan çıkan ecevitin önüne "işime yaramıyor artık sayın başbakanım" diye bağırarak yazar kasa fırlatmasıyla gerçekleştirdiği eylem. hangimiz bu eylemin türkiye'yi bir erken seçime ardından 24 senelik bir karanlığa iteceğini bilebilirdi ki?                        


![](https://cdn.img.anlatilaninotesi.com.tr/img/07e4/08/08/1042613996_0:-1:1075:675_1920x0_80_0_0_117fc16f4e32cd16020b5e6efcadd213.jpg)
    
## şubat krizi
sürdürülen istikrar çabalarına rağmen duyulan güvenin azaldığı, finansal piyasalarda likidite krizi yaşandığı ve ekonomi beklentilerin olumsuzlaştığı bir ortamda, hazine'nin yüklü bir borç itfası öncesinde 19 şubat 2001'de beklenmedik siyasi gerginlikler yaşandı. kriz, milli güvenlik kurulu toplantısında cumhurbaşkanı ahmet necdet sezer ile başbakan bülent ecevit arasındaki tartışmayla patlak verdi. 21 şubat 2001 tarihli toplantıda sezer'in ecevit'e anayasa kitapçığı fırlatması olayı    ndan sonra başbakan'ın "devlet yönetiminde kriz var" açıklamasıyle birlikte mali piyasalarda panikle başlayan süreç, yerli parayı savunmak için gecelik faizlerin astronomik oranlara yükselmesine rağmen, yerleşiklerin yoğun döviz talebi nedeniyle merkez bankası'nın 5 milyar dolarlık döviz satışıyla sonuçlandı. kamu bankalarının likidite ihtiyacının karşılanamaması ödemeler sistemini kitleyecek boyutlara ulaştı. banka sistemindeki büyük çöküşü önlemek için türk lirası'nın yabancı para birimleri karşısındaki değeri dalgalanmaya bırakıldı. bir gün önce 670 bin türk lirası olan doların değeri 1 milyon türk lirasına ulaştı. yabancı yatırımcının borsadan panikle kaçışı ve yabancı bankalarn vadesi gelmemiş kredilerini geri çekmeye başlamasıyla 21 şubat'ta bankalar arası para piyasasında gecelik faiz %6200'e kadar çıktı.

yapılan detaylı inceleme sonucunda da reel ekonomide arz ve talep yönlü daralma meydana geldiği için krizden çıkışın türkiye'nin eski krizlerinin aksine birkaç haftada olmayacağı görüşü yaygınlık kazandı.

akabinde devlet bahçeli'nin 3 kasım 2002 erken seçim çıkışıyla türkiye'nin siyasal hayatında yeni bir döneme girmesine neden oldu. akp'nin 20 yıllık iktidarının başladığı seçimde yüzde 10 barajını -akp dışında- sadece cumhuriyet halk partisi aştı.


![](https://sozcuo01.sozcucdn.com/wp-content/uploads/2015/06/08/2002-secim-sonuclari.jpg)

## yüzde 46 halk oyu nerede?
kenan evren'in cuntasının 10 haziran 1983 tarihinde çıkardığı kanun sayesinde halk oyunun yüzde kırkaltısı mecliste temsil edilememiş, mecliste iki parti kalmış, akabinde akp de politikadaki sahipsizliği kullanarak bugünkü gücünü kazanmıştır. kenan evren "azınlık partileri" seçime giremesin diye çıkardığı kanun yüzünden hem kenan evren'in tabiriyle türkiye "istikrarlı iki partili" sisteme geçmiştir, hem de engellemeye çalıştığı kürt hareketi büyüyerek baraja rağmen meclise girmiştir.

ne güzel memleket arkadaş.